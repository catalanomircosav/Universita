#mri
___
# **Gestione della conoscenza e dati**
La conoscenza e' descritta come un *capitale intangibile*, *volatile* e *difficile da conservare*.

Gli obiettivi della **Knowledge Management** sono quindi quelli di **raccogliere**, **organizzare**, **distribuire** e **rendere accessibile** la conoscenza a chi ne ha bisogno.
Questo processo ha il fine di <u><b>risparmiare tempo, migliorare la qualità dei servizi e ridurre i tempi di accesso all'informazione e alla fruizione dei servizi</b></u>.

## **Tassonomia della Ricerca: Search vs Discover**
Si possono distinguere diverse forme di accesso all'informazione: 
- <u>la ricerca</u> $\to$ *goal-oriented*, in cui rientrano il **Data Retrieval**, ovvero il **recupero di record da database strutturati** e l'**Information Retrieval**, ovvero il **recupero di documenti rilevanti da collezioni non strutturate**,
- <u>la scoperta</u> $\to$ *opportunistica*, in cui rientrano il **Data Mining**, ovvero l'analisi di dati strutturati e il **Text Mining**, ovvero l'analisi di dati testuali.

Quest'ultimo e' un'estrazione **non banale** di informazioni implicite, precedentemente sconosciute e **potenzialmente utili**; combina tecniche di Data Mining con elementi di linguistica di base e il suo processo e' diviso in diverse fasi, che vanno dalla *pre-elaborazione* del testo alla sua *classificazione* e *clustering*.
Questo procedimento e' utile, a livello aziendale, per scoprire tendenze, opinioni e gusti dei clienti. 

## **Modalità di Ricerca Umana e Sensemaking**
L'interazione con i sistemi di ricerca varia in base al compito, competenza nel dominio e tempo disponibile.
E' importante fare distinzione tra **ricerca di informazione** e **ricerca esplorativa**:
- la prima e' soddisfatta da pezzi discreti di informazione, come numeri, date, nomi, ecc.
- la seconda invece e' divisa in due tipi:
	- <u>learning</u>: richiede più di singole query-risposte e implica un processo complesso di scansione, lettura e sintesi di contenuti per formare una nuova comprensione.
	- <u>investigating</u>: processo a lungo termine con multiple interazione e valutazione critica dei risultati prima di integrarli nelle basi di conoscenza.

Il **sensemaking** e' un processo iterativo per formulare una rappresentazione concettuale da una vasta collezione, cui la maggior parte dello sforzo e' dedicata alla sintesi.